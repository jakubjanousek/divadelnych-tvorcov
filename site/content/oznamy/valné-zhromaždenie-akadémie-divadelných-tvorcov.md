---
title: II. Valné zhromaždenie Akadémie
date: 2019-01-24T19:58:36.879Z
intro: >-
  Vážení členovia Akadémie, 


  dovoľte pozvať Vás na II. Valné zhromaždenie Akadémie divadelných tvorcov,
  ktoré sa uskutoční 15. februára o 13:00 hod., tento krát nás prichýli Malá
  scéna STU na Dostojevského rade.
---
Hlavnou témou Valného zhromaždenia, okrem informácií a noviniek, budú **Kluby, ich konštituovanie a vytýčenie prvých krokov.** Načrtneme niekoľko návrhov Klubov a ich najpálčivejších tém:

1. Návrh vzniku Klubu pre zriaďované divadlá.\
   TÉMA: Najpálčivejšou témou sa zdajú byť výberové konania na riaditeľov divadiel, ich periodicita a zloženie komisií rozhodujúcich o výbere.
2. Návrh vzniku Klubu pre nezriaďované - nezávislé divadlá.\
   TÉMY: \
   a) Štatút profesionálneho umelca a jeho význam\
   b) pripomienky k nastaveniu Fondu na podporu umenia v rámci podpory divadiel,\
   c) štruktúra nezávislého divadelníctva:\
   - časové hľadisko: dĺžka a kontinuita pôsobenia skupín,\
   - produkčné hľadisko: cez vzťah k priestoru (a s ním súvisiace                                                                                                           náklady),\
   d) zadefinovanie si významu nezávislých divadiel v štruktúre slovenského divadelníctva.
3. Návrh vzniku Klubu teatrológov.\
   TÉMA: Osud reflexie divadla v médiách - dnes u nás a v zahraničí (resp. v minulosti a dnes).
4. Návrh vzniku Klubu vzdelávania.\
   TÉMA: Existuje potreba spolupráce konzervatórií? Ak áno, návrhy spôsobov spolupráce.

Radi by sme Vás touto cestou vyzvali, aby ste i Vy prišli s návrhmi Klubov, resp. s témami.

**Tešíme sa na stretnutie!**
