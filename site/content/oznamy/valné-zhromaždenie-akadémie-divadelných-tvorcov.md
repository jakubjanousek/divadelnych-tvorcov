---
title: Valné zhromaždenie Akadémie divadelných tvorcov
date: 2019-01-24T19:58:36.879Z
intro: >-
  Vážení členovia Akadémie, 


  dovoľte pozvať Vás na Valné zhromaždenie Akadémie divadelných tvorcov, ktoré
  sa uskutoční 15. februára o 13:00 hod., tento krát nás prichýli Malá scéna STU
  na Dostojevského rade.
---
[(http://www.malascena.sk/kontakty.html)](http://www.malascena.sk/kontakty.html)

*(Poznámka pre členov komisií: Stretnutie členov komisií na Cenu je v ten istý deň, ale od 10,00 hod.)*

Hlavnou témou Valného zhromaždenia, okrem informácií a noviniek, budú **Kluby, ich konštituovanie a vytýčenie prvých krokov.** Načrtneme niekoľko návrhov Klubov a ich najpálčivejších tém:

1. Návrh vzniku Klubu pre zriaďované divadlá.\
TÉMA:\
Najpálčivejšou témou sa zdajú byť výberové konania na riaditeľov divadiel, ich periodicita a zloženie komisií rozhodujúcich o výbere.

2. Návrh vzniku Klubu pre nezriaďované - nezávislé divadlá.\
TÉMY:\
a) Štatút profesionálneho umelca a jeho význam *(viac viď materiál v prílohe od predsedu SVÚ Pavla Kráľa)*,\
b) pripomienky k nastaveniu Fondu na podporu umenia v rámci podpory divadiel,\
c) štruktúra nezávislého divadelníctva:\
\- časové hľadisko: dĺžka a kontinuita pôsobenia skupín,\
\- produkčné hľadisko: cez vzťah k priestoru (a s ním súvisiace                                                                                                           náklady),\
d) zadefinovanie si významu nezávislých divadiel v štruktúre slovenského divadelníctva.

3. Návrh vzniku Klubu teatrológov.\
TÉMA:\
Osud reflexie divadla v médiách - dnes u nás a v zahraničí (resp. v minulosti a dnes).

4. Návrh vzniku Klubu vzdelávania.\
TÉMA:\
Existuje potreba spolupráce konzervatórií, ak áno, návrhy spôsobov spolupráce.

Budeme sa snažiť, aby každú z tém v skratke prezentoval niekto, kto sa jej venuje, resp. je mu blízka. Bude nasledovať krátka diskusia a mali by sme sa rozísť do Klubov, každý, ktorý si zvolí.

Radi by sme Vás teda touto cestou vyzvali, aby ste i Vy prišli návrhmi Klubov, resp. s témami jednotlivých Klubov, ktoré máte chuť riešiť. Bude možnosť vystúpiť a prezentovať ju ešte na spoločnom stretnutí v rámci diskusie (poprosíme zmestiť sa do max. 8 minút). 

**Tešíme sa na stretnutie**\
**Viki Janoušková**
