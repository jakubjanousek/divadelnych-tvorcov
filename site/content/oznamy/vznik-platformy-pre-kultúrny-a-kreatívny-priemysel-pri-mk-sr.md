---
title: Vznik Platformy pre kultúrny a kreatívny priemysel pri MK SR
date: 2021-09-25T21:51:09.382Z
intro: Stručný prehľad informácií o Platforme pre kultúrny a kreatívny priemysel
  a zástupcovia za ADT, KND a ASOD.
---
**Cieľ platformy**\
Hlavným cieľom platformy je systematicky koordinovať koncepčné a strategické smerovanie kultúrneho a kreatívneho priemyslu na úrovni medzinárodných, národných, regionálnych a miestnych politík, ako aj medzi zainteresovanými sektormi a odvetviami. Základným nástrojom na dosiahnutie tohto cieľa je viacúrovňová a medzisektorová spolupráca, ktorá má viesť k synergiám a znásobeniu pozitívnych efektov prijatých opatrení na celý kreatívny ekosystém v SR.

**Časový plán**\
Pracovná skupina sa zakladá na dobu určitú, a to na päť rokov od prvého ustanovujúceho stretnutia pracovnej skupiny v októbri 2020. Po uplynutí tejto doby bude činnosť pracovnej skupiny vyhodnotená a v prípade, že sa členovia dohodnú na potrebe pokračovať v jej aktivitách, bude jej činnosť obnovená.

**Pracovné stretnutia**\
Platforma sa bude stretávať na dvoch typoch rokovaní:

**a)** **spoločné rokovania pracovnej skupiny:** účasť členov zo všetkých typov podskupín,

**b) rokovania podskupiny**: účasť len členov vybranej podskupiny.

Členovia platformy sa budú stretávať raz za polroka na spoločnom rokovaní a raz za polroka na rokovaní podskupiny.

*(Z materiálu MK SR.)*

Za Akadémiu divadelných tvorcov je zástupkyňou Zuzana Hekel - členka ADT a riaditeľka Divadla J. Palárika v Trnave.\
Za Klub nezávislých divadiel je zástupkyňou Veronika Gabčíková - podpredsedníčka KND.\
Za zriaďované divadlá združené v ASDO je zástupcom Jaroslav Dóczy - riaditeľ DAB v Nitre.