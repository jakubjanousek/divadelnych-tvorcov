---
title: Tlačová správa - Prehliadka inscenácií nominovaných na Cenu Akadémie 2020/21
date: 2022-03-25T14:42:07.320Z
intro: >-
  Bratislava, 2. apríl – 2. máj 2022

  v spolupráci so SND, Ticho a spol., A4, LAB VŠMU

  a pod záštitou primátora hlavného mesta Bratislavy Matúša Valla.


  Motto Prehliadky:

  To, že sme rok a trištvrte museli každý sám bojovať proti beznádeji, muselo v našich mysliach zanechať nejakú stopu... snažíme sa uchopiť, kadiaľ nás to vedie a hľadáme tie cesty nádeje aj spolo
---
Vážení kolegovia,\
Akadémia divadelných tvorcov v spolupráci so SND, Ticho a spol., A4, LAB VŠMU a pod záštitou primátora hl. mesta Bratislavy Matúša Valla pripravuje v dňoch 2. 4. – 2. 5. 2022 Prehliadku inscenácií nominovaných na Cenu Akadémie za divadelnú inscenáciu sezóny 2020/21.

Ide o 10 inscenácií, ktoré v dňoch 2. 4. - 2. 5. 2022 ponúkneme bratislavskému publiku v 4 divadlách: SND, Ticho a spol., A4 a LAB VŠMU.

Túto výnimočnú vzorku najzaujímavejších počinov v oblasti profesionálneho divadla danej sezóny z celého Slovenska vybralo 25 divadelníkov v rámci 1. postupového kola. Prenesená do Bratislavy je príležitosťou nielen odborníkov či fajnšmekrov, ale i fanúšikov kvalitnej kultúry, je možnosťou získať prehľad v trendoch slovenského divadelníctva, vidieť v rozpätí mesiaca to najzásadnejšie, čo vzniklo. Ďalší bonus - po predstaveniach bude možnosť sledovať diskusie s tvorcami a členmi komisií 1. výberového kola!

Zároveň počas prehliadky sa bude dňa 8. 4. O 14.00 v Modrom salóne SND konať okrúhly stôl na tému:*: Kto moderuje a nastavuje vývoj a smerovanie divadelného života   na  Slovensku? Význam celoslovenských projektov a ich organizačno-finančný backround.*Počas Prehliadky v rámci 2. kola 3. ročníka Ceny Akadémie inscenácie odsleduje aj vrcholová komisia a na záver prehliadky dňa  2. mája o 18.00 v Modrom salóne SND vyhlási víťaza Ceny Akadémie 2020/21. Cenu odovzdá posledný držiteľ Ceny – režisér inscenácie Ruské denníky - Roman Polák.

Viki Janoušková, dramaturgička a autorka, Prezidentka Akadémie a koordinátorka Prehliadky k projektu povedala:

„Vážení kolegovia, priatelia divadla, takúto prehliadku Slovensko ešte nezažilo...!\
Divadlá „zhŕňajú“ svoje peniaze a ako výraz spolupatričnosti oferujú ich na niečo, čo považujú za výraz spolupatričnosti a slávnosť spoločnej nádeje. A to jednak divadlá nominované a jednak tie, ktoré ich v Bratislave hostia...!

Prehliadka chce byť podanou rukou všetkým, ktorí napriek ťažkostiam zostávajú slávnosti divadelného predstavenia verní. - Ďakujem, kolegovia.

 Priatelia, slávnosť divadla je tu však predovšetkým pre Vás, divákov. Pomôžte nám, prosím, dokonať naše úsilie a pozrite si paletu toho najinšpiratívnejšieho, čo 25 odborníkov vybralo a čo sa zrodilo v sezóne 2020/21. – Pozývame Vás na 9 predstavení divadiel z celého Slovenska...!

 Nedá mi, musím dodať: chceme veriť na druhej strane, že takáto slávnosť už nabudúce nebude musieť byť z posledných zdrojov aj inak ťažko skúšaných divadiel, chceme veriť, že príslušné inštitúcie pochopia, že divadelníci takéto stretnutia v rámci Ceny Akadémie naozaj potrebujú a chcú. Väčší dôkaz, ako táto prehliadka už snáď ani nemôže byť...!

 Teším sa na predstavenia, teším sa na verdikt vrcholovej komisie a víťaza Ceny... Užime si, prosím, všetci, napriek všetkému, týchto desať predstavení v rámci celého mesiaca, po predstaveniach možnosť počuť názory tvorcov i odborníkov, i odborné diskusie. – Prajem príjemné zážitky!“

 Prehliadka sa uskutoční v spolupráci:*Hostiace divadlá: SND, Ticho a spol., A4, LAB VŠMU*

*Nominované divadlá: ŠDKE Košice, DJGT Zvolen, Odivo a Ivan Martinka Banská Bystrica, SKD Martin, Divadlo Pôtoň, Nové divadlo Nitra, Dezorzovo lútkové divadlo, KADU a Činohra SND*Projekt Ceny Akadémie sa koná v spolupráci Literárnym fondom, podporila LITA.\
Prehliadku podporili: BKiS, Rádio Devín, Magistrát hl. mesta SR Bratislavy.\
\
Sme Vám k dispozícii na mailoch: [akademia@adt-theatre.sk](mailto:akademia@adt-theatre.sk), [info@adt-theatre.sk](mailto:info@adt-theatre.sk)\
Ďalšie kontakty: Viki Janoušková 0903283442, resp. Janka Zednikovičová 0910404144.

Dovoľte ešte na záver Tlačovej správy pripojiť nasledujúce vyhlásenie:\
**\*Akadémia divadelných tvorcov a divadlá zúčastňujúce sa na Prehliadke** odsudzujú porušenie medzinárodného práva a suverenity Ukrajiny a vyzývajú k zastaveniu vojenských aktivít zo strany Ruska. Vyjadrujeme plnú podporu ukrajinským kolegom a kolegyniam a všetkým občanom Ukrajiny.

**PREHLIADKA INSCENÁCIÍ NOMINOVANÝCH NA CENU AKADÉMIE 2020/21**\
v *Bratislave, 2. apríl – 2. máj 2022,* \
*v spolupráci s divadlami SND, Ticho a spol., A4, LAB VŠMU*\
a *pod záštitou primátora mesta Bratislavy Matúša Valla.*

*Po predstaveniach sa uskutočnia diskusie s tvorcami a zástupcami komisií 1. kola Ceny.*

**PROGRAM:**

2.4. **[Borodáč alebo Tri sestry](https://www.adt-theatre.sk/clanky/borodac-alebo-tri-sestry/)** – Činohra Štátneho divadla Košice *(r. J. Rázusová)* -  19,00 SND

8.4. **[TVORIVÁ DISKUSIA](https://www.facebook.com/events/1919077894931732)**: Kto moderuje a nastavuje vývoj a smerovanie divadelného života na Slovensku? - 14:00 SND

8.4. **[Čepiec](https://www.adt-theatre.sk/clanky/cepiec/)** - Divadlo Jozefa Gregora Tajovského, Zvolen *(r. P. Palik)* - \
19,00 SND

9.4. predstavenie Svetlonosa presunuté na 29. 4.

12.4. **[Hriech / Její pastorkyňa](https://www.adt-theatre.sk/clanky/hriech-jeji-pastorkyna/)** - Činohra SND, Bratislava *(r. M. Bachynec)*\
19,00 SND

19.4. **[Dukla, údolie smrti](https://www.adt-theatre.sk/clanky/dukla-udolie-smrti/)** - Dezorzovo lútkové divadlo, Bratislava *(r. G. Dezorz)*- 20,00 A4

21.4. **[D1 (pracovný názov)](https://www.adt-theatre.sk/clanky/d1-pracovny-nazov/)** - Slovenské komorné divadlo, Martin *(r. L. Brutovský)* - 18,00 SND

22.4. **[Swing Heil!](https://www.adt-theatre.sk/clanky/swing-heil/)** - Divadlo Pôtoň a Horácke divadlo, Jihlava *(r. I. Ditte Jurčová)* - v 19,00 LAB VŠMU

24.4. **[Druhá smrť Jany z Arcu](https://www.adt-theatre.sk/clanky/druha-smrt-jany-z-arcu-1/)** - Nové divadlo, Nitra *(r. M. Geišberg)* - \
19,00 Ticho a spol.

29.4. **[Svetlonos](https://www.adt-theatre.sk/clanky/svetlonos/)** - ODIVO a Ivan Martinka, B. Bystrica *(r. M. Danadová, M. Kováčová, I.Martinka)* \
19,00 TICHO a spol.

30.4. **[Milada](https://www.adt-theatre.sk/clanky/milada/)** - KADU a Činohra SND, Bratislava *(r. M. Bachynec)* - \
19,00 SND

***2.5. Záverečná diskusia a slávnostné vyhlásenie víťaza Ceny Akadémie 2020/21   - 18,00 Modrý salón SND***

*V Bratislave dňa 21. 3. 2022*