---
title: Otvorený list
date: 2020-01-14T23:09:52.243Z
intro: >-
  Vážený kolega, kolegyňa, obraciame sa na Vás s prosbou o vyjadrenie podpory
  projektu Cena Akadémie divadelných tvorcov.
---
Fond na podporu umenia cez vyjadrenie svojej komisie vníma Cenu ako projekt úzkej skupiny ľudí a necíti jeho širší potenciál, užitočný pre cele divadelníctvo na Slovensku, vrátane jeho reflexie.

Z tohto dôvodu Vás chceme požiadať o podporenie nášho listu na maily akademia@adt-theatre.sk vo forme meno, divadlo, adresa, funkcia v divadle, resp. povolanie; príp. aj krátkym vyjadrením. Alebo na stránke: **https://www.peticie.com/vyjadrenie_podpory_cene_akademie_divadelnych_tvorcov?u=4184986&uv=19719160.**

Veľmi by sme ocenili  keby ste mohli rozoslať link stránky aj ďalším kolegom/ kolegyniam.

Toto vyjadrenie chceme poslať následne Rade FPU, aby zvážila, ako nastaviť štruktúru Fondu tak, aby projekty celoslovenského významu nemohli byt odsunuté na vedľajšiu koľaj bez opodstatneného zdôvodnenia.

Prosíme Vás o čo najrýchlejšie vyjadrenie a ďakujeme vopred za pochopenie i čas, ktorý tomu venujete.

*Prezidium Akademie*

*MgA. Viki Janoušková; 
MgA. Marek Godovič, PhD.;
PhDr. Elena Knopová, PhD.;
prof. Vladimír Štefko, CSc.;
prof. Roman Polák;
Mgr. Táňa Masníková;
Mgr. art. Monika Kováčová;
Mgr. art. Ľubomír Bukový, ArtD.*
