---
title: Cena Akadémie za inscenáciu sezóny 2020/21 spustená
date: 2021-05-31T16:46:55.950Z
intro: Cenu Akadémie 2020/21 chceme realizovať!
---
Milí kolegovia,

neistota, v ktorej momentálne žijeme ako divadelníci, no najmä hmlisté predstavy, ako bude v najbližších mesiacoch či rokoch existencia „živého umenia“, teda i podoba divadla, vyzerať, je dôvodom, prečo napriek všetkým prekážkam, chceme Cenu Akadémie 2020/21 realizovať.


Teraz je dôležitejšie ako kedykoľvek predtým, aby sme spoločnou komunikáciou hľadali túto podobu a povzbudzovali sa vzájomne v jej hľadaní a kreovaní, aby sme prekračovali hranice bublín, v ktorých sme sa v minulosti pozatvárali, aby sme konečne začali tvoriť spoločný organizmus divadelníctva na Slovensku. Akadémie i jej projekt Ceny mali od začiatku práve tento cieľ, preto by bolo nekonzistentné, aby sme práve v tejto dobe na dialóg rezignovali.

Takže dovoľte spustiť 3. ročník Ceny 2020/21!


25 členov komisií sa od 1. 6. 2021 rozbieha po 30 prihlásených divadlách a v priebehu júna a septembra uvidia 34 inscenácii. 

Kolegovia, tešíme sa a dovidenia na Vašich/našich predstaveniach!



*Viki Janoušková*


*prezidentka Akadémie*