---
title: >-
  Šimon Peták, dramaturg inscenácie Mechanický pomaranč - rozhovory s tvorcami
  nominovanej 14-ky
date: 2019-11-10T17:36:16.416Z
intro: 'Tvorcom sme položili 2 základné otázky:'
featured_img: /img/dab_mechanický-pomaranč-1.jpg
---
_**1) Odráža podľa Vás súčasné divadlo Váš hodnotový rebríček, má tú ambíciu? - Ktorý z možných prístupov k prezentácii rebríčka podľa Vás prevažuje: formulovanie výstrah a analýz "zla" alebo hľadá súčasné divadlo príbehy pozitívnych hrdinov? Prečo áno/nie? - Ako vnímate tieto dva odlišné prístupy ako režisér konkrétnej nominovanej inscenácie a jej témy...? - Čo vás prekvapilo v procese tvorby Vašej inscenácie, čo nové v rámci témy ste sa v priebehu tvorby dozvedeli?**_

Otázka je široká, rozbíhá se do několika stran. Reaguji na ta vlákna, která se zachytila za mé háčky.\
Ve scénáři pro první čtenou zkoušku zůstala ve druhé polovině (která je výrazně jiná než první a v inscenaci oddělena přestávkou) téměř nedotčena úloha hlavního aktéra první poloviny, Alexe. S Jurajem (režisér MP) jsme věděli, že Alex (v našem případě mrtvý) bude ostatní postavy a jejich výpovědi sledovat, bude přítomen, ale netušili jsme ještě nic o tom, jaký vztah k tomu celému zaujímá, co to pro něj znamená. To, co v tomto ohledu poskytuje Burgessova předloha, nepovažuji za důvěryhodný zlom. Vím, že o něj sám autor velmi dbal a hněval se na Kubricka, že jeho odstřižením zploštil celé dílo. Způsob, jakým vnitřní proměnu v Alexovi v poslední kapitole popisuje, nicméně nedokážu vnímat v intencích toho, co o ní Burgess sám píše v předmluvě jednoho z pozdějších vydání knihy. Alex tu podle mě nedochází (jak autor tvrdí) zmoudření, ale prostého biologického posunu. Nevyspěl – zestárl. Jeho náhlé sny o tom najít si samičku a zařídit si hnízdo nejsou nutně ‚lepší' než to, co žil dosud. Při pohledu na to, jak jsou líčeni všichni dospělí v jeho okolí lze předpokládat spíš to, že se z něj stane podobně šedivá, vyschlá troska. Alex neprovedl žádnou vnitřní práci, neudělal nic pro své kultivování, těžko může uniknout tomu otřesnému stereotypu světa, do kterého přišel. Velmi jsem při přemýšlení o inscenaci stál o to, aby se postoj našeho Alexe změnil tím faktem, že zemřel. Jaká ta změna bude, jsem nechtěl ani nedokázal vyspekulovat. Doufal jsem, že na to přijdeme spolu s herci. Nicméně – nestalo se. Nic jiného než setrvání v původním postoji jsme v Alexovi nakonec nerozkryli. I na druhém břehu z něj vyzařuje jen bezohlednost, sebestřednost; výpovědi těch, do jejichž životů zasáhl, sleduje skoro jako svoje dílo a těší ho publicita. Nezmoudřel, nestal se soucitným, nezalitoval; tak, jak žil i zemřel a pokračoval ještě dál. Kdo by chtěl hledat v Alexovi cosi jako ‚vyznění' kusu, shledal by to celé nejspíš velmi cynickým, beznadějným, bezvýchodným. Co jsem se tedy dozvěděl, resp. co bych z této práce vyvodil? Že rozhodnutí, lépe snad zarytá vůle (v tomto případě vůle k destrukci, chcete-li – ke zlu), navíc opakovaně realizovaná činem a sdílená ve skupině, je nepoučitelná a imunní vůči vnějšímu zásahu. To je nicméně perspektiva vycházející ze zkušenosti s dramatickým a divadelním materiálem. Skutečnost, kterou žijeme, nepochybuji, mnohotvárnější, komplexnější.\
Víc než za svědectví o životní zkušenosti považuji předlohu za žánrový příběh. Má v sobě něco komiksového. Jistě má potřebu zaznívat jako výstraha a také tak činí (činila). V tomto směru jsme se pokusili být předloze věrni, což nicméně znamenalo udělat z ní opět sci-fi z velmi blízké budoucnosti (původní Mech Pom je vůči dnešku už trochu neškodný retro-futurismus). Není to, nicméně, výstraha zásadně zacílená nebo promyšlená. Možná by se dala shrnout slovy: mládí nám přeroste přes hlavu, technologie nám ji vymyje. Nemyslím, že se v tomto směru můžeme reálně poučit. Co považuji za zajímavější, je možnost přiblížit se zraněním těch, které Alex svým řáděním těžce poznamenal a vidět, jak zápolí. Tam v optimálním případě nalezneme jak okamžiky výstražné, tak okamžiky hodné sympatií (ostýchám se říct ‚následování', to je poněkud příliš silný obrat).

_**2.) Ako vnímate roly divadla inštitucionálneho/kamenného a nezávislého, resp. aj komunitného? (Všetky sa v 14-ke nominovaných objavili...) - Sú to len rôzne produkčné modely alebo je iné aj ich miesto v umeleckej štruktúre slovenského divadelníctva?- Ako vnímate ako režisér svoje tvorivé miesto vo vzťahu k týmto modelom? A aký je Váš vzťah k tomu druhému pólu?**_

Na Slovensku jsem zkoušel poprvé, vyvážu se proto ze slovenského aspektu a z komentování komunitní tvorby, kterou jsem zatím neměl možnost zažít:\
Považuji se za šťastlivce, že mohu přebíhat mezi jednotlivými platformami. Zvlášť, když již jiní přede mnou vydupali ze země recepci a status nezávislé tvorby. A zvlášť, když divadelní domy jsou ochotny spolu s hostujícím režisérem přijmout i hostujícího dramaturga. Z mé dosavadní zkušenosti je nezávislá (zavádějící termín - je závislá, nejčastěji na grantové logice a pravidlech hry, které jsou nemálo restriktivní) tvorba a tvorba v instituci velmi odlišná. Jsou to (potenciálně) docela jiné formy života a soužití, myšlení a činění. Taky jsem udělal zkušenost, že opakuji-li několikrát po sobě práci v divadelní instituci (byť pokaždé v jiné), dostavuje se únava z určitého, vždy přítomného typu problémů a omezení, které instituce přináší. To samé nicméně platí pro opakovanou práci na nezávislých projektech (problémy a omezení jsou jen jinde). Hygienické mi momentálně připadá zkušenosti střídat. Bez toho se totiž amplifikuje pocit problematičnosti, zatímco pozitiva daného typu tvorby postupně mizí v závěji samozřejmosti. Když ale z divadelního domu odejdu k autorskému projektu vně instituce, velmi silně si rázem uvědomím, jaký luxus to je, že nazítří sežene rekvizity někdo jiný, že někdo jiný zajistí prostor ke zkoušení a někdo jiný pro mě opatří nějaké peníze za práci. 

_**Ďakujem, pán Peták... :)**_

\- vj -
