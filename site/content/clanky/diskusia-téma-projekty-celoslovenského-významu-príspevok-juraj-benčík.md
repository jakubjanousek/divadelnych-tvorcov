---
title: "DISKUSIA - TÉMA: PROJEKTY CELOSLOVENSKÉHO VÝZNAMU. PRÍSPEVOK - JURAJ BENČÍK"
date: 2021-07-01T19:38:31.063Z
intro: |
  Súčasť diskusie na tému Projekty celoslovenského významu
featured_img: img/adt-logo-black.png
---
Juraj Benčík, umelec, mím a pedagóg

1. Ktoré sú podľa vás projekty, festivaly či iné aktivity v činohre, bábkovom
   divadle, opere a tanci, či reflexii divadla, ktoré vykazujú znaky
   celoslovenského významu, t. z. sú prospešné pre divadelnú obec ako celok?


   (napr. Monitoring divadiel na Slovensku, Mloki – Mladí o kultúre inak, Medzinárodný
   festival Divadelná Nitra, festival Dotyky a spojenie v Martine, festival Bábkarská Bystrica,
   Dosky, Cena Akadémie, **Festival Bratislava v pohybe (24 rokov), PAN - festival
   pantomímy Liptovský Mikuláš (28 rokov), KREMNICKÉ GAGY - medzinárodný
   festival humoru a satiry (30 rokov), Festival Akademický Prešov (54 rokov),
   SCÉNICKÁ ŽATVA - Martin (100 rokov)**


   2.) Ktoré atribúty z nich robia projekty, ktoré presahujú hranice komunity a
   stávajú sa prospešnými pre celok divadelníctva? Ktoré atribúty týmto resp. iným
   projektom chýbajú, aby sa takými stali? 


   **Festival bábkového divadla VIRVAR** - chýbajú financie, festival by mohol byť
   konfrontáciou slovenských bábkových divadiel s kultúrami Maďarska a Ukrajiny, prípadne
   východného Poľska, festival Bábkového divadla Košice.
   **Dni tanca pre vás** - mohol by sa stať priestorom pre konfrontáciu tanečnej divadelnej
   kultúry CELEJ krajiny pre svoje výhodné geografické umiestnenie, festival Divadla Štúdio
   tanca Banská Bystrica.

3.) Ako by ste si predstavovali zabezpečenie týchto celoslovenských projektov?

Osobitná kapitola MK SR s automatickou každoročnou dotáciou na podujatia
celonárodného významu so  stanovenou výškou dotácie a presne
stanoveným koeficientom jej nárastu v závislosti od inflácie. Bez potreby
vypracovávať každý rok "projekt" zdôvodňujúci prečo sa má festival s dlhoročnou
tradíciou opäť konať a podávať  "žiadosť o podporu" niečoho, čo má byť povinnosťou
národnej kultúrnej politiky štátu - úbohé, ponižujúce a plytké!


4.) Súčasťou Ceny by mala byť aj prehliadka nominovaných inscenácií – viete si
predstaviť, že by putovala po zriaďovaných divadlách? Ako by mohli priložiť ruku k
dielu nezriaďované divadlá? 

Víťazné inscenácie by mali dostať špeciálnu dotáciu MK SR, aby bolo možné urobiť po
Slovensku "šnúru" a zahrať ich v každom regionálnom zdrojovom centre kultúrnej
identity, kde nie je profesionálne divadlo a kam dnes takmer nikdy ani žiadne nepríde (a
v minulosti tam chodili pravidelne aj regionálne aj SND) **Myjava, Púchov,
Ružomberok, Liptovský Mikuláš, Poprad, Rožňava, Veľký Krtíš, Lučenec, Levice,
Nové Zámky**

5.) Na čo by nemala podpora takýchto podujatí a aktivít pri nastavovaní
backroundu zabúdať? 

Každé takéto podujatie by malo mať v dotácii aj peniaze na usporiadanie vzdelávacích
aktivít, najlepšie aj s medzinárodným lektorským obsadením. Jedno špeciálne
vzdelávacie podujatie medzinárodného rozmeru by bolo veľkým prínosom pre celú
národnú kultúru. Napríklad **STREDOEURÓPSKA DIVADELNÁ DIELŇA** (deväťdňové
podujatie v Levoči - Poľsko, Ukrajina, Maďarsko, Československo a Slovensko - každá
krajina zastúpená jedným renomovaným umelcom - lektorom a frekventanti -
profesionálni divadelní umelci do 36 rokov zo všetkých krajín, zmiešaní v každej z piatich
tried - nové vzťahy, výmena skúseností, vzájomná inšpirácia, spoznávanie, komunikácia - tvorba spoločných projektov v budúcnosti, prekonávanie bariér, koniec izolacionizmu)

Ďakujeme.


Bratislava 30. 6. 2021