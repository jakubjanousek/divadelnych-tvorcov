---
title: DRUHÁ SMRŤ JANY Z ARCU
date: 2022-02-27T22:52:20.312Z
intro: Inscenácia Nového divadla Nitra, 24.4.2022 o 19:00 v Ticho a spol.
featured_img: img/druhá-smrť-jany-z-arcu-nové-divadlo.jpg
---
Tvorcovia Nového divadla z Nitry zaujali hodnotiteľov/ľky paradoxne činoherne skromnou, ba až „chudobnou“ (komornou) inscenáciou Druhá smrť Jany z Arcu, intenzívne nabitou pôsobivou transcendenciou, brilantným herectvom a nevšednou ideovou hodnotou celkového vyznenia. Stala sa inscenačne silnou najmä svojím postavením na slove, úspornosti, ba až strohej, málo výpravnej výrazovosti. (...) Kým filozofická Canevova tragifraška prináša katarznú odpoveď v duchu ideálov sebaobety romantického hrdinu, nitrianska inscenácia ponecháva záver otvorený a konečnú voľbu necháva na divákovi, čím zručný, kvalitný, no uzavretý príbeh núti prekročiť hranice jedného večera a nenápadne presakuje aj mimo múry divadla.