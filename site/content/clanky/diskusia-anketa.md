---
title: DISKUSIA - ANKETA
date: 2021-06-14T20:07:41.092Z
intro: >-
  Milí kolegovia, kolegyne, venujte, prosím, pozornosť tejto ankete, ktorou
  Akadémia otvára celoslovenskú diskusiu divadelníkov na tému projektov
  celoslovenského významu. Tešíme sa na Vaše odpovede - ideálne do 30. 6. 2021.


  Ďakujem, že vystúpite zo svojej zóny komfortu :) 

  Odpovede posielajte, prosím, na adresu: akademia@adt-theatre.sk.
featured_img: img/adt-logo-black.png
---
ANKETA**\
*Súčasť diskusie na tému Projekty celoslovenského významu***    \
\
V súčasnej dobe stále naliehavejšie pociťujeme potrebu vrátiť sa „k normálu“, tam, teda k živému umeniu za prítomnosti divákov a ich bezprostredných reakcií. Chceme sa vrátiť k istote, k veciam, ktoré fungovali a mali by fungovať aj  teraz.

No niektoré systémové veci neboli správne nastavené ani predtým. Jednu z týchto tém by sme radi otvorili v rámci celoslovenskej diskusie, a to tému systematickej podpory projektov celoslovenského významu.

V otvorenom liste, ktorý Akadémia divadelných tvorcov  ako výzvu divadelníkov na Slovensku sa píše: „Ak sa preruší kontinuita projektov celoslovenského významu resp. ich nechávame živoriť, kým nevyprchá vložená energia a odhodlanie ich manažérov a všetkých zainteresovaných, dopúšťame sa ľahkovážneho a kultúru ponižujúceho precedensu, ktorý nás vracia späť, a zmetie všetko úsilie, ktoré celú divadelnú komunitu, úroveň reflexie a začiatok tvorivej diskusie dostalo významne dopredu.“

**Diskusiu štartujeme krátkou anketou, v ktorej chceme identifikovať dotyčné projekty, zadefinovať si ich atribúty a následne hľadať cestu ich zabezpečovania.** *(Váš názor v prípade záujmu však môžete vyjadriť i v ucelenejšom materiály.)* **\- Tieto písané výstupy by mohli byť dobrým základom pre naše „fyzické stretnutie“: okrúhly stôl – ktorý zamýšľame realizovať na prelome septembra/októbra v Modrom salóne SND.**

1.) *Začnime najcitlivejšou otázkou:* Ktoré  sú podľa vás projekty, festivaly či iné aktivity v činohre, bábkovom divadle, opere a tanci, či reflexii divadla, ktoré vykazujú znaky celoslovenského významu, t. z. sú prospešné pre divadelnú obec ako celok?\
*(napr. Monitoring divadiel na Slovensku, Mloki – Mladí o kultúre inak, Medzinárodný festival Divadelná Nitra, festival Dotyky a spojenie v Martine, festival Bábkarská Bystrica, Dosky, Cena Akadémie, atď. – prosíme doplniť, resp. škrtnúť)*

*2.) K*toré atribúty z nich robia projekty, ktoré presahujú hranice komunity a stávajú sa prospešnými pre celok divadelníctva? Ktoré atribúty týmto resp. iným projektom  chýbajú, aby sa takými stali?\
*(napr. systematickosť výberu, výber z celoslovenskej ponuky - prosíme doplniť)*

 *3.)* Ako by ste si predstavovali zabezpečenie týchto celoslovenských projektov?\
*(Pomohol by nový podprogram v rámci FPÚ, z ktorého by boli financované?  Ak áno/ nie prosím uveďte dôvod. Resp. aký iný model financovania si viete predstaviť? Viete si predstaviť pomoc divadelnej obce pri tomto projekte? Ak áno, tak akú?)*

4.) Súčasťou Ceny by mala byť aj prehliadka nominovaných inscenácií – viete si predstaviť, že by putovala po zriaďovaných divadlách? Ako by mohli priložiť ruku k dielu nezriaďované divadlá?

*5.)* Na čo by nemala podpora takýchto podujatí a aktivít pri nastavovaní backroundu zabúdať?\
*(napr. viacročná grantová podpora - prosíme doplniť)*

***Odpovede i obsiahlejšie materiály posielajte, prosím, na adresu [akademia@adt-theatre.sk](mailto:akademia@adt-theatre.sk), ideálne do 30. 6. 2021 a my ich začneme priebežne uverejňovať na webe: adt.theatre.sk, resp. fb Akadémie.***

*Ďakujeme vopred za vaše odpovede i, že ste ochotný vystúpiť zo svojej komfortnej zóny a svojim názorom pomôcť hľadať všeobecný konsenzus.*\
*Bratislava 13. 6. 2021*