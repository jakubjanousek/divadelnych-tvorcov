---
title: "PREHLIADKA: 24. 4. 2022  Druhá smrť Jany z Arcu (19.00 Ticho a spol.)"
date: 2022-02-27T23:05:23.727Z
intro: Prehliadka inscenácií nominovaných na Cenu Akadémie 2020/21 - Bratislava
  2. 4. - 2. 5. 2022. - Inscenáciu Druhá smrť Jany z Arcu Nového divadla z Nitry
  môžete vidieť 24.4.2022 o 19:00 v Ticho a spol.
featured_img: img/druhá-smrť-jany-z-arcu-nové-divadlo.jpg
---
*Réžia: Šimon Spišák.*

"Tvorcovia Nového divadla z Nitry zaujali hodnotiteľov/ľky paradoxne činoherne skromnou, ba až „chudobnou“ (komornou) inscenáciou Druhá smrť Jany z Arcu, intenzívne nabitou pôsobivou transcendenciou, brilantným herectvom a nevšednou ideovou hodnotou celkového vyznenia. Stala sa inscenačne silnou najmä svojím postavením na slove, úspornosti, ba až strohej, málo výpravnej výrazovosti. (...) Kým filozofická Canevova tragifraška prináša katarznú odpoveď v duchu ideálov sebaobety romantického hrdinu, nitrianska inscenácia ponecháva záver otvorený a konečnú voľbu necháva na divákovi, čím zručný, kvalitný, no uzavretý príbeh núti prekročiť hranice jedného večera a nenápadne presakuje aj mimo múry divadla."

*Z hodnotenia komisie* \
*\- viac: https://www.adt-theatre.sk/clanky/cena-akademie-2020-21-okruh-zapad/*