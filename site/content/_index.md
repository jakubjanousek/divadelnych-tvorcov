---
perex:
  column1: >-
    _Vážení kolegovia a kolegyne,_\

    _dovoľte nám obrátiť sa na Vás s pozvaním participovať na tomto projekte.
    Akadémia s radosťou privíta ďalších členov z radov divadelníkov, ktorí
    rovnako cítia potrebu definovaných aktivít Akadémie a spĺňajú podmienky
    členstva._


    Hodnotové i odborné kritériá v našom divadelnom spoločenstve vykazujú v
    súčasnej dobe značnú rozkolísanosť a neexistuje divadelná platforma, z
    ktorej by sa dali zosúlaďovať a nastavovať. Je niekoľko uzlových bodov, kde
    sa v komunite sporadicky prejaví názorový diskurz o súčasnej slovenskej
    divadelnej tvorbe: Ocenenia DOSKY, Ceny a Prémie Litfond-u a Festival Dotyky
    a spojenia v Martine, no možnosť vedenia kontinuálneho dialógu alebo dokonca
    okamžitého reagovania na aktuálne témy, či nezrovnalosti spoločenského a
    odborného vývoja, komunita divadelníkov postráda. A tak Akadémiu divadelných
    tvorcov zakladáme ako verejnoprospešnú záujmovú organizáciu, ktorá združuje
    významné osobnosti slovenskej divadelnej kultúry a ktorá by diskusie mohla
    iniciovať.
  column2: "Tento svoj úmysel chce Akadémia začať odvíjať od založenia každoročnej celoštátnej **Ceny Akadémie za divadelnú inscenáciu sezóny**, ktorá by zohľadňovala tvorbu všetkých divadiel na Slovensku, zmapovala ju v\_danej sezóne a\_následne tieto inšpiratívne inscenácie predstavila **organizovaním viacmesačnej prehliadky v\_Bratislave**.\n\n_Aktuálne prebieha kreovanie komisií Ceny, mapovanie záujmu divadiel (prihláška a viac viď nižšie v oznamoch) a príprava Valného zhromaždenia, predbežne niekedy na prelome januára a februára 2019._"
footer: |-
  © 2018 Akadémia divadelných tvorcov

  Školská 14, 811 07 Bratislava \
  IČO 51718197, č. ú. SK48 0900 0000 0051 4673 0578
---

