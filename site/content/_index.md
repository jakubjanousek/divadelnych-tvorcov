---
perex: >-
  Kolegovia,


  v tejto chvíli sme objektívne tam, kde v prvej vlne v marci, zatvorení, a predsa mentálne už máme za sebou dlhú cestu otváraní, zatváraní našich inštitúcií, rušení produkcií, aktivít a hľadaní energie na nádej a padaní do čiernych dier beznádeje.\

  Môže sa zdať, že sme vyčerpaní a zbytočne. -


  Chcem vám povedať, že úplne zbytočné to nebolo, aj keď to, čo poviem, sa môže zdať ako slabá náplasť na individuálnu situáciu niektorých našich kolegov, pociťujem potrebu to vysloviť:\

  - Cítim v spoločnosti omnoho väčšiu podporu verejnosti, ako to bolo v marci.\

  - Vieme o sebe navzájom omnoho viac, ako to bolo v marci.\

  - Máme vytvorené adresáre a komunikačné kanály, ktoré v marci neboli.\

  - Zriaďovaná a nezriaďovaná kultúra vie navzájom o niečo viac o svojich problémoch a nezávislí sú vďační za podporu a spolupatričnosť zo strany kolegov zo zriaďovaných divadiel. Pred marcom sme nemohli v niečo takéto ani dúfať...\

  - MK SR konečne povedalo, ktoré dáta potrebuje k sanácii nezávislej kultúry a kreatívneho priemyslu a začalo zber týchto dát - bezpodmienečne všetci vyplňme, prosím: [http://www.culture.gov.sk/aktuality-ministerstva-kultury-36…](http://www.culture.gov.sk/aktuality-ministerstva-kultury-36.html?id=2293&fbclid=IwAR0kzapvkZ8t-SrMQvfRRJP-MIdRpz1TdxEp_baLpm1fInAOYxWpYDRaWsU))\

  - na webe FPU sa v najbližších dňoch obnoví prihlasovanie do štatútu profesionálneho umelca (platí pre všetkých umelcov - zamestnaných aj SZČO), FPU deklarovalo, že vynechá poplatok a urýchli dobu spracovania - poprosíme Vás, prihlasujte sa: [https://fpu.sk/…/art…/98/Instrukcie_profesionalny_umelec.pdf](https://fpu.sk/attachments/article/98/Instrukcie_profesionalny_umelec.pdf?fbclid=IwAR1Oqiwi28f1p3eD1zZ2-JLCYCvQ6QY817TVf6By_aRLv9iM28-1E6jxB8k)\

  - samosprávy nezrušili dotácie na nulu a avizujú potrebu dialógu - viď BSK


  Toto všetko , ale i mnohé iné bolo a je treba. aby sa už konečne mohol začať odborný dialóg...!\

  Áno. Mal začať pred 25-timi rokmi. No vtedy sa riešila, žiaľ, najskôr ekonomika a my sme chápavo ustúpili do úzadia. Dnes vieme, že to bola chyba, kultúra sa vytratila aj z komunikácie v spoločnosti.\

  No nikto z nás sa medzitým 25 rokov neflákal, naopak, pozrite sa, ako sa nezriaďovaná kultúra rozrástla - tvorí 80 % z celku. Neúnavne sme robili celé dni, aby sme našli spôsob, ako tvoriť aj v tých nehostinných podmienkach. A tak sa nesmie nikto čudovať, že sme nemali čas naše skúsenosti systematicky zaznamenávať a pretavovať do kultúrnych štruktúr. - Nebol na to čas.


  Teraz ho, paradoxne, kolegovia, dostávame!\

  Tak využime tento čas, prosím!


  Využime ho na to, aby sme dokončili zber dát - všetci jednotlivci a nezriaďované právnické osoby!\

  Na to, aby sme sa sa všetci jednotlivci - umelci zapísali do štatútu profesionálneho umelca!\

  Na to, aby sme si rozdelili hŕby potrebnej a zanedbanej práce na vzájomnej komunikácii.


  Kontakty z našej, divadelnej oblasti:\

  1. Ministerstvo kultúry Slovenskej republiky - v úzkom tíme MK SR sú popri zástupcoch ministerstva aj títo reprezentanti kultúrneho a kreatívneho priemyslu:\

  Pavol Smolka – manažér a zástupca Slovenskej hudobnej únie\

  Zuzana Mistríková – prezidentka Asociácie nezávislých producentov, členka Fóra kreatívneho priemyslu\

  Bohunka Koklesová – rektorka Vysokej školy výtvarných umení\

  Nina Vidovencová – zástupkyňa Stojíme pri kultúre\

  Michal Klembara – riaditeľ kultúrneho centra Malý Berlín\

  Veronika Gabčíková – dramaturgička, Klub nezávislých divadiel pri Akadémii divadelných tvorcov na Slovensku


  2. pre nezriaďované divadlá existuje uzatvorená FB skupina Nezávislé divadlá - hľadáme opatrenia (požiadajte o pridanie svojich fb priateľov), tu môžete klásť otázky aj Veronike Gabčíkovej, ktorá má od širšieho vedenia Klubu nezávislých divadiel Akadémie regulárny mandát na tlmočenie ich potrieb


  3. za zriaďované divadlá: Zuzana Hekel a Roman Polák - riaditelia divadiel sú s nimi v kontakte


  4. BSK: KU.BA. navrhla, aby nezriaďované kultúrne organizácie v regióne zastupovala v Rade partnerstva BSK Petra Fornayová


  5. ak má niekto záujem o adresár nezávislých divadiel, podarilo sa ho zostaviť, pošleme. - Ak máte ďalšie dôležité kontakty, doplňte, prosím.


  6. Najbližšia akcia: miesto fyzickej manifestácie "spolu za kultúru" bude 14. 10. online akcia a nadväzujúca diskusia - viď foto.


  Hľadanie komunikačných kanálov je teraz to najdôležitejšie, hejty len ešte viac zneprehľadňujú náš aj tak ešte neporozumením zadymený priestor.


  Prepáčte, musela som ![](https://static.xx.fbcdn.net/images/emoji.php/v9/t4c/1/16/1f642.png):),\

  Viki Janoušková, prezidentka Akadémie divadelných tvorcov
footer: |-
  © 2019 Akadémia divadelných tvorcov

  Školská 14, 811 07 Bratislava \
  IČO 51718197, č. ú. SK48 0900 0000 0051 4673 0578

  Spoluorganizátorom Ceny Akadémie je Literárny fond.\
  Projekt Ceny Akadémie z verejných zdrojov podporil Fond na podporu umenia.
---
