---
title: Akadémia divadeľných tvorcov
perex:
  column1: >-
    Hodnotové i odborné kritériá v našom divadelnom spoločenstve vykazujú v
    súčasnej dobe značnú rozkolísanosť a neexistuje divadelná platforma, z
    ktorej by sa dali zosúlaďovať a nastavovať. Je niekoľko uzlových bodov, kde
    sa v komunite sporadicky prejaví názorový diskurz o súčasnej slovenskej
    divadelnej tvorbe: Ocenenia DOSKY, Ceny a Prémie Litfond-u a Festival Dotyky
    a spojenia v Martine, no možnosť vedenia kontinuálneho dialógu alebo dokonca
    okamžitého reagovania na aktuálne témy, či nezrovnalosti spoločenského a
    odborného vývoja, komunita divadelníkov postráda. A tak Akadémiu divadelných
    tvorcov zakladáme ako verejnoprospešnú záujmovú organizáciu, ktorá združuje
    významné osobnosti slovenskej divadelnej kultúry a ktorá by diskusie mohla
    iniciovať.
  column2: "**Akadémia divadelných tvorcov** má v\_úmysle (vy)tvoriť skupinu akceptovaných divadelných osobností ochotných sa diskusie aktívne zúčastňovať.\n\n\nTento svoj úmysel chce začať odvíjať od založenia každoročnej celoštátnej **Ceny za divadelné dielo sezóny**, ktorá by zohľadňovala tvorbu všetkých divadiel na Slovensku, zmapovala ju v\_danej sezóne a\_následne tieto inšpiratívne inscenácie predstavila **organizovaním viacmesačnej prehliadky v\_Bratislave**."
---

