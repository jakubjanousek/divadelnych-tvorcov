---
perex: >-
  Pripravujeme:


  PREHLIADKU INSCENÁCIÍ NOMINOVANÝCH NA CENU AKADÉMIE 2020/21

  Bratislava, 2. apríl – 2. máj 2022

  v SND, Ticho a spol., A4, LAB VŠMU


  Vážení kolegovia, priatelia divadla,


  takúto prehliadku Slovensko ešte nezažilo...!


  Divadlá „zhŕňajú“ svoje peniaze a ako výraz spolupatričnosti oferujú ich na niečo, čo považujú za výraz spolupatričnosti a slávnosť spoločnej nádeje. A to jednak divadlá nominované a jednak tie, ktoré ich v Bratislave hostia...!

  Prehliadka chce byť podanou rukou všetkým, ktorí napriek ťažkostiam zostávajú slávnosti divadelného predstavenia verní. - Ďakujem, kolegovia.


  Priatelia, slávnosť divadla je tu však predovšetkým pre Vás, divákov. Pomôžte nám, prosím, dokonať naše úsilie a pozrite si paletu toho najinšpiratívnejšieho, čo 25 odborníkov vybralo a čo sa zrodilo v sezóne 2020/21. – Pozývame Vás na 10 predstavení divadiel z celého Slovenska...!


  Nedá mi, musím dodať: chceme veriť na druhej strane, že takáto slávnosť už nabudúce nebude musieť byť z posledných zdrojov aj inak ťažko skúšaných divadiel, chceme veriť, že príslušné inštitúcie pochopia, že divadelníci takéto stretnutia v rámci Ceny Akadémie naozaj potrebujú a chcú. Väčší dôkaz, ako táto prehliadka už snáď ani nemôže byť...!


  Teším sa na predstavenia, teším sa na verdikt vrcholovej komisie a víťaza Ceny... Užime si, prosím, všetci, napriek všetkému, týchto desať predstavení v rámci celého mesiaca, po predstaveniach možnosť počuť názory tvorcov i odborníkov, i odborné diskusie. – Prajem príjemné zážitky!


  Viki Janoušková, prezidentka Akadémie divadelných tvorcov 


  PROGRAM:


  Borodáč alebo Tri sestry – Činohra Štátneho divadla Košice (r. J. Rázusová) - v SND


  Čepiec - Divadlo Jozefa Gregora Tajovského, Zvolen (r. P. Palik) - v SND


  Svetlonos - Divadlo ODIVO, B. Bystrica (r. M. Danadová, M. Kováčová, I.Martinka) - v TICHO a spol.


  Hriech / Její pastorkyňa - Činohra SND, Bratislava (r. M. Bachynec)


  Dukla, údolie smrti - Dezorzovo lútkové divadlo, Bratislava (r. G. Dezorz)- v A4


  Swing Heil! - Divadlo Pôtoň a Horácke divadlo, Jihlava (r. I. Ditte Jurčová) - v LAB VŠMU


  D1 (pracovný názov) - Slovenské komorné divadlo, Martin (r. L. Brutovský) - v SND


  Druhá smrť Jany z Arcu - Nové divadlo, Nitra (r. M. Geišberg) - v Ticho a spol.


  Milada - KADU a Činohra SND, Bratislava (r. M. Bachynec) - v SND


  Záverečná diskusia a slávnostné vyhlásenie víťaza Ceny Akadémie 2020/21 - v Modrom salóne SND


  Projekt Ceny Akadémie je realizovaný v spolupráci s Literárnym fondom a podporený fondom LITA.
footer: |-
  © 2019 Akadémia divadelných tvorcov

  Školská 14, 811 07 Bratislava \
  IČO 51718197, č. ú. SK48 0900 0000 0051 4673 0578

  Spoluorganizátorom Ceny Akadémie je Literárny fond.\
  Projekt Ceny Akadémie z verejných zdrojov podporil Fond na podporu umenia.
---
