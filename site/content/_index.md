---
perex: >-
  Všetko dobré, kolegovia, v novom roku, roku divadla!  


  Rada by som ako prezidentka artikulovala, čo vnímam ako najväčšiu úlohu a
  možný prínos Akadémie nielen v tomto roku *(okrem Ceny, ktorá to však svojím
  nastavením má imanentne v sebe)*: meniť tón a dôraz verejného diskurzu z ťahu
  Pre seba na Pre nás. Pokúšame sa posunúť a rozširovať pole SPOLOČNÉHO... A som
  nesmierne rada, že v prípravných fázach, i celom priebehu Ceny tieto signály
  mali pozitívnu odozvu a vyvrcholili pre mňa v manifeste spolupatričnosti na
  večere odovzdávania Ceny, a dokonca pokračujú podporou nášho Otvoreného
  listu.\

  *Tí, čo ho už podporili, ďakujeme, kolegovia!* \

  *\- Ešte stále sa dá podporiť TU:
  <https://www.peticie.com/vyjadrenie_podpory_cene_akademie_divadelnych_tvorcov?uv=19746467&fbclid=IwAR3XpjHzn5G_T4Cxi2DyWD7I9vhCIpZBYOi4gOS6SYsNuAursmAt90D3pBU>*


  Napriek tomu, že FPU nepodporilo projekt Ceny dostatočne, nerezignovali sme,
  pokračujeme v komunikácii s divadlami a máme v 2. ročníku Ceny prihlásených 34
  divadiel, čo je viac, ako minulý rok... Na deň 21. 2. resp. 22.2. pripravujeme
  stretnutie komisií. Do tohto dátumu musíme vedieť, či vieme spustiť 1. kolo,
  veríme, že aspoň toto sa podarí. - Na tento deň zároveň zvolávame Valné
  zhromaždenie členov, s ktorými chceme prediskutovať ďalší postup a aktivity. -
  Kolegovia, aj nečlenovia, ste vítaní!


  No a v neposlednom rade sa tešíme, a ďakujeme SND, že pozvala 14-ku
  nominovaných z prvého ročníku na hosťovanie v tomto roku 2020 - darček pre nás
  divadelníkov i fandiacu kultúrnu verejnosť.


  Prajem ešte raz zmysluplný rok 2020!
footer: |-
  © 2019 Akadémia divadelných tvorcov

  Školská 14, 811 07 Bratislava \
  IČO 51718197, č. ú. SK48 0900 0000 0051 4673 0578

  Spoluorganizátorom Ceny Akadémie je Literárny fond.\
  Projekt Ceny Akadémie z verejných zdrojov podporil Fond na podporu umenia.
---

